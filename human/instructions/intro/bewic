<p>Перад вамі – пары сказаў з выдзеленымі словамі. Ваша задача – вызначыць, ці ўжываецца выдзеленае слова ў пары у аднолькавых ці ў розных значэннях.</p>
<p>Выберыце адказ <i>аднолькавыя</i>, калі ў сказах прадстаўлена адно ці вельмі блізкія значэнні слова. Прыклады:</p>
<ul>
<li>І раптам Вера поўнасцю зразумела, што Ніна не хоча раскрываць <b>тайны</b>, не давярае ёй, і слёзы крыўды бліснулі на вачах.<br/><b>Тайна</b> перапіскі – адно з канстытуцыйных правоў чалавека.</li>
<li>Гаю ж цяпер было не да крыўды і парахункаў з такім <b>эксцэнтрычным</b> камендантам.<br/>Шыковіч больш чалавек эмоцый, чым развагі, і таму яго ўчынкі часам здаюцца <b>эксцэнтрычнымі</b>, а змены настрою бываюць вельмі нечаканыя, калі не сказаць дзіўныя.</li>
<li>У справаздачным <b>дакладзе</b> старшыня звярнуў увагу на шэраг важных момантаў.<br/>Увечары ў клубе, пасля <b>даклада</b>, была мастацкая частка.</li>
</ul>
<p>Выберыце адказ <i>розныя</i>, калі ў сказах прадстаўленыя зусім розныя значэнні (словы можна лічыць амонімамі). Прыклады:</p>
<ul>
<li>Тут дзяўчаты насуперак усяму ўмудраліся выносіць кавалак цукру пад фартухамі і частавалі хлопцаў, якія былі заняты на цагельным <b>заводзе</b>.<br/>Ён купіў сабе новы гадзіннік з сутачным <b>заводам</b>.</li>
<li>Гордая галава аленя, упрыгожаная раскідзістымі <b>рагамі</b>, была крыху прыўзнята, вушы насцярожаны.<br/>Прыпыніўшыся на <b>рагу</b> вуліцы, Наталля Максімаўна пачакала, пакуль пройдзе калона аўтамашын з вайскоўцамі.</li>
<li>Стаіць Іван пад дубам, аж <b>чуе</b> – пішчаць на дубе ў гняздзе птушаняты.<br/>Толькі спрактыкаваны чалавек мог намацаць пад рудой тванню цвёрдую палоску насцілу: <b>чуць</b> збочыў – і плюхнешся ў тарфяную калатушу.</li>
</ul>
<p>Калі вам падаецца, што ніводны адказ не з’яўляецца правільным, выберыце той, што падыходзіць больш, і пазначце сумнеўны сказ у полі для каментароў унізе старонкі.</p>
