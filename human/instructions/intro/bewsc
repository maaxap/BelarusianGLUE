<p>Перад вамі пары сказаў: у першым сказе ёсць займеннік (напрыклад, <i>яна</i>), у другім – устаноўлена, да якога паўназначнага слова ён адносіцца. Ваша задача – вызначыць, ці правільна ўстаноўлена адпаведнасць паміж займеннікам і паўназначным словам.</p>
<p>Выберыце адказ <i>так</i>, калі другі сказ выводзіцца з першага (паўназначнае слова і займеннік звязаныя правільна). Прыклады:</p>
<ul>
<li>Нават смелы воін быў бяссільны супраць лютага льва, і нават востры меч не мог дапамагчы яму.<br/>⇒ Нават востры меч не мог дапамагчы воіну.</li>
<li>Конь у дзядзькі пародзісты, і ён не шкадуе аўса.<br/>⇒ Дзядзька не шкадуе аўса.</li>
<li>Людка адзначыла, што Аксана, мусіць, сапраўды чараўніца, бо яна нізавошта б не здагадалася, што адбудзецца сёння.<br/>⇒ Людка нізавошта б не здагадалася, што адбудзецца сёння.</li>
</ul>
<p>Выберыце адказ <i>не</i>, калі другі сказ не з’яўляецца вывадам з першага (паўназначнае слова і займеннік звязаныя няправільна). Прыклады:</p>
<ul>
<li>Я апусціў гарачую далонь у ваду, і яна астыла.<br/>⇒ Вада астыла.</li>
<li>Суразмоўцу ўсхвалявала бяда хлопчыка, таму ён прапанаваў яму прытулак.<br/>⇒ Хлопчык прапанаваў суразмоўцу прытулак.</li>
<li>Маці нікуды не пускала дачку, хоць ёй хацелася пабыць сярод моладзі.<br/>⇒ Маці хацелася пабыць сярод моладзі.</li>
</ul>
<p>Калі вам падаецца, што ніводны адказ не з’яўляецца правільным, выберыце той, што падыходзіць больш, і пазначце сумнеўны сказ у полі для каментароў унізе старонкі.</p>
