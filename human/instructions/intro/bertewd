<p>Перад вамі пары сказаў. Ваша задача – вызначыць, ці выводзіцца другі сказ з першага.</p>
<p>Выберыце адказ <i>так</i>, калі другі сказ – гэта вывад з першага. Прыклады:</p>
<ul>
<li>У Венскай семінарыі навучаюцца 35 чалавек.<br/>⇒ Венская семінарыя мае некалькі дзясяткаў навучэнцаў.</li>
<li>Сталіца Фінляндыі – Хельсінкі.<br/>⇒ Хельсінкі – сталічны горад.</li>
<li>Наталка Бабіна пераклала кулінарную кнігу «Літоўская кухарка».<br/>⇒ Наталка Бабіна мае досвед у галіне перакладу.</li>
</ul>
<p>Выберыце адказ <i>не</i>, калі другі сказ не з’яўляецца вывадам з першага. Прыклады:</p>
<ul>
<li>Гурт «Мутнаевока» паходзіць з Беларусі.<br/>⇒ Усе ўдзельнікі гурта «Мутнаевока» нарадзіліся і жывуць у Беларусі.</li>
<li>Камянецкая вежа была пабудавана ў 1288 годзе, а Новы замак у Гродне быў пабудаваны ў 1751 годзе.<br/>⇒ Камянецкая вежа была пабудавана больш як на чатыры стагоддзі пазней за Новы замак у Гродне.</li>
<li>Ад ВІЧ у Беларусі загінулі 7257 чалавек.<br/>⇒ Ад ВІЧ у Беларусі загінулі некалькі соцень чалавек.</li>
</ul>
<p>Вам трэба ацаніць лагічныя сувязі паміж сказамі, а не рэальнасць фактаў. Калі вам патрэбная дадатковая інфармацыя, каб зрабіць такую ацэнку, можаце карыстацца любымі крыніцамі.</p>
<p>Калі вам падаецца, што ніводны адказ не з’яўляецца правільным, выберыце той, што падыходзіць больш, і пазначце сумнеўны сказ у полі для каментароў унізе старонкі.</p>
